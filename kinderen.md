---
layout: page
title: Kinderen
active: kinderen
class: kinderen
banner: kinderen.jpg
---
Als je kind niet lekker in zijn/haar vel zit, als het vastloopt op school, als gedragsproblemen of emoties voortdurend opspelen, dan heeft dit  impact op het hele gezin. Je kind heeft vaak nog niet het bewustzijn om hier zelf uit te komen en als ouder weet je soms ook even niet meer hoe verder.

Door het kind te leren wat een goede concentratie is, hoe je het denken rustig krijgt, hoe het voelt om je innerlijk sterk te voelen, je lichaam te ontspannen en anders om te gaan met emoties als faalangst, komt er ruimteâ€¦.ruimte in de continue ervaring van negatieve interacties of niet meekunnen op school. Je kind kan weer ontspannen, gaat beter slapen en op school wordt concentreren en leren makkelijker. Je kind wordt zich bewust van zijn/haar unieke kwaliteiten en wordt weerbaarder in het omgaan met de moeilijke momenten. Dit werkt door in alles.

Onze insteek is wetenschappelijk onderbouwd. Het brein en autonome zenwustelsel wordt getraind met de beste apparatuur.  Met technieken uit de psychologie en bewustzijnsontwikkeling werken we samen met je kind aan een sterker bewustzijn en een positieve ontwikkeling. Ouders worden nauw bij dit proces betrokken en ook met school worden de bevindingen gedeeld voor een betere aansluiting op het kind.

De eerste stap is een meting van de hersenactiviteit en stressmechanismen in het lichaam. Daarna volgt een intensieve training waarbij neurofeedback, biofeedback en mindfulness gecombineerd wordt met coaching. Dit zorgt voor een snelle opbouw van een sterke basis. Het intensieve traject wordt afgesloten met een thuis- en schoolbezoek voor een goede vertaling naar de dagelijkse praktijk. Afhankelijk van de leeftijd en wat het kind/gezin nodig heeft, volgt thuistraining al of niet gecombineerd met (gezins)coaching en follow up sessies neuro- en biofeedback.