---
published: true
sitemap: true
class: analyse
tags:
 - analyse
layout: page
noindex: false
publish: true
permalink: "/zakelijk/analyse/analyse-brein-en-stressmechanismen"
title: "Analyse Brein- en stressmechanismen"
parent: zakelijk
banner: zakelijk.jpg
---
BrainSpa brengt met behulp van onderzoek naar hersenactiviteit en stressmechanismen in het lichaam op unieke wijze in kaart hoe zowel topprestaties als een goede gezondheid samen kunnen gaan. De analyse geeft inzicht in hoe een goed evenwicht kan worden gevonden tussen het functioneren op hoog niveau en het bewaken van vitaliteit en innerlijke harmonie.

Continue topprestaties leveren, goede zakelijke beslissingen nemen, overzicht houden over taken, zware verantwoordelijkheden dragen, lange werkdagen en weinig tijd voor rust; het vraagt veel van het brein en het herstelvermogen van het lichaam. Slaap tekort, concentratieproblemen, lichamelijke spanningen, prikkelbaarheid, vermoeidheid en onrust in het hoofd zijn een paar van de symptomen die wijzen op disbalans in het brein. 

##Wat levert het op?

De analyse brengt in beeld hoe de conditie en vitaliteit van het brein is en hoe het lichaam reageert op stress. Het geeft inzicht in iemands kwaliteiten, en hoe deze zodanig in te zetten dat dit niet tot klachten leidt. Zaken die uit de metingen naar voren komen zijn:

* Zijn er in jouw brein patronen van hersenactiviteit die een optimaal functioneren in de weg staan? Zit je bijvoorbeeld in de ‘overdrive’ en kan je op hersenniveau niet meer ontspannen, of neigt je brein juist naar een slaapstand waardoor je je niet goed tot dingen kunt zetten of concentreren lastig is. 
* Hoe ontspannen of gespannen ben jij in de basis? Herstel je op eigen kracht goed van spanningen of bouw jij snel stress op? Kun jij je ontspanningsniveau makkelijk verdiepen? 
De analyse wordt nauwgezet afgestemd op wie jij bent en waar je graag meer inzicht in wil krijgen. Het is mogelijk om aanknopingspunten te krijgen voor persoonlijke ontwikkeling, het verbeteren van prestaties, het verbeteren van het concentratievermogen, maar ook voor bijvoorbeeld het doorbreken van patronen als slaapproblemen en vermoeidheid. Ook als er geen specifieke doelen of aandachtsgebieden zijn, kan het zeer waardevol om meer inzicht te krijgen in hoe jij informatie verwerkt, hoe je je brein nog efficiënter in kunt zetten en bewust kunt bijdragen aan een goede gezondheid op de lange termijn.  

##Hoe gaat het in zijn werk?

Op het hoofd wordt een cap aangebracht met ingebouwde electroden die de hersenactiviteit op 19 punten van het hoofd meten. Er worden ook andere sensoren op je lichaam aangebracht die het volgende in kaart brengen: 

* hartslag en hartcoherentie
* ademhaling
* spierspanning 
* huidtemperatuur 
* huidgeleiding; dat is de mate waarin je transpireert.
Er wordt gemeten en geanalyseerd hoe jouw brein en lichaam functioneren in rust, tijdens eenvoudige opdrachten en in ontspanning.  

##Advisering

De analyse wordt direct na de meting gedaan en je krijgt de belangrijkste inzichten dezelfde dag nog teruggekoppeld in een persoonlijk gesprek. Binnen 2 weken daarna ontvang je een uitgebreide rapportage over de analyse met adviezen, afgestemd op jouw aandachtsgebieden en/of doelen. 

PLAATJE

Dit is een voorbeeld van een brein dat niet meer goed tot rust komt. De rood, geel en oranje tinten laten zien dat zien dat snelle hersengolven domineren. Er is een hoge staat van paraatheid; alles wordt gezien en het denken is snel. De keerzijde is niet meer goed herstellen in het weekend, niet goed kunnen slapen en een kort lontje. Met behulp van een afgestemd behandelplan kan worden gewerkt aan meer balans op hersenniveau en in het dagelijks leven, zodat innerlijke rust weer toegankelijk wordt.

PLAATJE

Dit brein toont een heel ander beeld. Trage hersengolven domineren. Er is sprake van een burnout en forse concentratieproblemen. Het ondernemen van normale dagelijkse bezigheden is een hele opgave en vermoeidheid ligt continue op de loer. De brein-balanstest biedt inzicht en concrete aanknopingspunten om een burnout te boven te komen en het energieniveau te herstellen. 

PLAATJE

Deze meting is een voorbeeld van lichamelijke gejaagdheid in de basis, waarbij er niet voldoende herstel is van spanningen. Ook wordt duidelijk dat met iets meer rust en regelmaat in de ademhaling  (blauwe lijn) dit het ontspanningsniveau direct positief beinvloed. Dit is te zien aan een betere hartcoherentie (rode lijn). De meting geeft heel concrete richtlijnen voor een betere omgang met stress, het verbeteren van ontspanning en opbouwen van energiereserves.   



