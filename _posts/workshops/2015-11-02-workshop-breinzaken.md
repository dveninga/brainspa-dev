---
published: true
class: workshop
parent: workshop
layout: workshop
title: Workshop Breinzaken
tags: 
  - workshop
permalink: "workshop-breinzaken"
noindex: false
sitemap: true
publish: false
---

Een training voor jou en je organisatie om het beste uit jezelf te halen. Ieder mens heeft zijn eigen kwaliteiten en voorkeuren voor het verwerken van informatie. Daarbij zijn denken, gevoel, ratio, intuïtie en sensitiviteit meer of minder dominant. De unieke dynamiek van ieder individu is van waarde voor de organisatie en het kan leiden tot synergie wanneer goed ingezet.

Hoe kom je nou in een staat, waarbij je dicht bij de eigen kwaliteiten blijft en ook bent afgestemd op de organisatie en het hogere doel? Tijdens deze workshop worden de neurofysiologische processen belicht die hierin een rol spelen en wat je kunt doen om deze te beïnvloeden om in optimale flow te komen, als individu en met de groep.

##Wat komt er aan bod?

Thema’s die hierbij aan bod komen zijn:

* wat voor type brein-dynamiek zijn er, daarin meegenomen elementen als concentratie/focus, waarnemen, ratio/intuïtie, denken/gevoel en sensitiviteit;
* welke kwaliteiten zijn daaraan verbonden en ook, wat zijn de valkuilen;
* hoe kan communicatie en besluitvorming plaatsvinden zonder remmende en verstorende mechanismen vanuit de eigen innerlijke dynamiek, maar juist gebruikmakend van de krachten.

Naast een meer informatief en interactief gedeelte, kan er ook door iedereen ervaren worden hoe je afgestemd raakt op de juiste ‘frequentie’ in de vorm van neurofeedback en/of biofeedback. Dat gebeurt met ondersteuning van een apparaat dat de binnenwereld zichtbaar maakt door het geven van real-time feedback over de staat van zijn.
